V nasledovnej kapitole si popíšeme, čo by mala naša aplikácia robiť aby spĺňala cieľ našej bakalárskej práce. Z cieľa našej práce vyplýva, že chceme vytvoriť systém, ktorý bude vytvárať zaujímavé a interaktívne príbehy. Tieto príbehy následne budú hratelné v našej dobrodružnej textovej hre.\par
Dobrodružná textová hra je dobrý nástroj ako zinteraktívniť nejaký príbeh. Hráč sa pohybuje vo svete vlastným tempom a interaguje s daným vymysleným svetom. Naša aplikácia teda bude ponúkať hráčovi možnosti ako prechádzať daným herným svetom. Keďže ide o textovú hru tak, všetká komunikácia bude v textovej forme. Opis sveta a ostatných herných prvkov ako napríklad inventár hráča a aj ovládanie sa bude vykonávať cez konzolu. Ovládanie našej aplikácie bude formou príkazov do konzoli. Tieto príkazy budú viditeľné hráčovi na konzole a hráč si bude môcť vybrať, ktorý chce použit.\par
Herný svet bude náhodne generovaný podľa učitých pravidiel. Pravidlá budú definované zápletkami, ktoré sa do našej hry vymyslia. Použité náhodné generovanie sveta zaistí znovuhrateľnosť príbehov, teda že príbeh bude zakaždým rozdielny. Po náhodnom vygenerovaní sveta sa následne naplánuje príbeh v rámci tohto sveta. Naplánovaný príbeh zaistí hrateľnosť vygenerovaného sveta. Príbeh vlastne zistí, či je daný svet vhodným kandidátom do našej hry. Keďže sa v danom svete našiel príbeh, tak vieme, že sa tento svet dá dohrať v našej hre. Následne sa ohodnotí zaujímavosť naplánovaného príbehu. Toto sa bude diať skúmaním štruktúry a rôznych vlastností naplánovaného príbehu. Ako napríklad, či sa neopakuje nejaká akcia v príbehu veľakrát za sebou. Po vygenerovaní určitého počtu svetov sa zistí, ktorý svet má najlepšie hodnotenie jeho príbehu. Po tomto zistení sa hráčovi ponúkne najlepší vygenerovaný príbeh a môže sa ho zahrať.\par
Ďaľšou funkcionalitou našej aplikácie bude možnosť generovať tieto svety do súboru. Súbor bude vo formáte JSON. Tento formát sme si vybrali z dôvodu ľahkej čitateľnosti človeku. Používateľ si bude môcť vybrať počet náhodne generovaných svetov. Svety sa budú generovať do preddefinovaného priečinka a používateľ si následne bude môcť prezerať tieto vygenerované svety.\par
Treťou hlavnou funkcionalitou aplikácie bude schopnosť nášho programu načítať používateľom zadaný súbor vo formáte JSON. Tento súbor sa spracuje a vytvorí sa reprezentácia sveta podľa tohto súboru. Následne sa náš program pokúsi naplánovať príbeh nad načítaným svetom. Ak sa príbeh podaril naplánovať tak ho nechá hrať používateľovi, ak nie tak program upozorní používateľa, že daný svet je nevhodný.\par
Náhodné generovanie sveta sa bude generovať podľa pseudo-náhodného generátora hodnôt. Tieto generátory používajú takzvané semiačka na generovanie hodnôt. Používateľ bude mocť pri generovaní svetov v našej aplikácii zadať hodnotu semiačka aby sa mu podľa nej vygeneroval svet. Bude to možné pri generovaní do súboru aj pri generovaní sveta rovno na hranie.